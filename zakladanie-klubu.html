---
layout: default
---

<h3>Zakładanie Klubu Kodowania</h3>
<p>Wiele doświadczeń możemy czerpać z projektu Code Club przeprowadzonego w Wielkiej Brytanii. Poniżej dzielimy się z
    wami kilkoma spostrzeżeniami. Powodzenia!</p>
<ul>
    <li><a href="#wprowadzenie-do-code-club-polska">Wprowadzenie do Code Club Polska</a></li>
    <li><a href="#jak-znalezc-miejsce">Jak znaleźć odpowiednie miejsce</a></li>
    <li><a href="#prowadzenie-klubu">Prowadzenie klubu</a></li>
    <li><a href="#jak-znalezc-wolontariusza">Jak znaleźć wolontariusza</a></li>
</ul>


<h3>
    <a name="wprowadzenie-do-code-club-polska" class="anchor" href="#wprowadzenie-do-code-club-polska"></a>
    Wprowadzenie do Code Club Polska
</h3>

<p>Code Club Polska działa w ramach projektu Code Club World, który z kolei jest ogólnoświatową siecią darmowych
    pozalekcyjnych klubów kodowania prowadzonych przez wolontariuszy, a skierowanych do dzieci w wieku 9-11 lat. Bazuje
    na projekcie Code Club UK, jednak główną różnicą jest fakt, że wsparcie dla wolontariuszy Code Club World zapewnia
    sama społeczność wolontariuszy (w naszym przypadku - z Polski).</p>

<p>Klub kodowania to grupa około 12 dzieci, które uczą się programowania pod okiem programisty. Tworzymy gotowe projekty
    dla naszych wolontariuszy, za pomocą których mogą oni uczyć w ramach pozalekcyjnych klubów kodowania. Projekty te
    uczą dzieci programowania poprzez pokazanie im w jaki sposób można stworzyć grę komputerową, animację czy stronę
    internetową. Wolontariusze w szkołach podstawowych lub innych miejscach (np. w bibliotekach, domach dziecka)
    przeprowadzają raz w tygodniu jednogodzinne zajęcia, na których pomagają dzieciom w realizacji projektów.</p>

<p>Na każdy semestr udostępniamy nowy zestaw projektów. Co semestr uczestnicy zajęć rozwijają się i uczą coraz więcej w
    tym samym czasie korzystając z własnej wyobraźni i realizując kreatywne projekty. Na pierwszym i drugim sermestrze
    będziemy używać Scratcha do nauki podstaw programowania. Semestr trzeci uczy podstaw tworzenia stron internetowych
    przy użyciu języków HTML i CSS. Semestr czwarty to nauka języka Python itp.</p>

<p><strong>Dlaczego dzieci powinny uczyć się programowania?</strong></p>

<p>Programowanie to ważna umiejętność w dzisiejszych czasach. Żyjemy w epoce cyfrowej. Umiejętność korzystania z
    najnowszych technologii jest dla dzieci niewystarczająca. Powinny one wiedzieć także jak one działają. Nauka
    kodowania nie służy jedynie temu, by w przyszłości pracowały jako programiści. Rozwija ona bowiem umiejętność
    rozwiązywania problemów i logicznego myślenia oraz pomaga przy nauce takich przedmiotów jak matematyka czy
    technika.</p>

<p><strong>Nasza filozofia</strong></p>

<p>Code Club bazuje na zabawie, kreatywności i nauce przez odkrywanie. Zależy nam na tym, by dzieci dobrze się bawiły w
    czasie spędzonym w Klubie Kodowania i aby nie wyglądało to jak kolejna zwykła lekcja. Powinny zrozumieć, że to one
    panują nad komputerem i że komputer może (a nawet powinien) robić to, co one każą mu wykonać, a nie odwrotnie.</p>

<p>Pozostałe korzyści Klubu Kodowania, takie jak nauka myślenia obliczeniowego, czy zdobywanie doświadczenia w kodowaniu
    są drugorzędne w stosunku do tych dwóch celów. Mimo to dzieci zdobywają wszystkie te wspaniałe umiejętności szybciej
    właśnie podczas pracy nad swoimi projektami niż podczas normalnej nauki.</p>

<p>Nasze projekty zostały stworzone przez programistów, następnie sprawdzone z dziećmi w 20 pilotażowych szkołach w
    Wielkiej Brytanii. Gdy poprosiliśmy je, by oceniły nasze projekty, powiedziały, że 92% z nich to prawdziwa frajda!
    Podczas testów obserwowaliśmy wiele okrzyków radości i zadowolenia z tego, czego udało im się dokonać. To znaczy, że
    dzieciom naprawdę podoba się ta zabawa!</p>


<h3>
    <a name="jak-znalezc-miejsce" class="anchor" href="#jak-znalezc-miejsce"></a>
    Jak znaleźć miejsce?
</h3>

<p>Jeśli chcesz być ochotnikiem i uruchomić Klub Kodowania, niezbędne będzie znalezienie odpowiedniego do tego miejsca.
    Musisz znaleźć takie miejsce, w którym będzie dostępna odpowiednia liczba komputerów z dostępem do Internetu.</p>

<p>Dobrym miejscem mogą być szkoły podstawowe, gdzie uczniowie mogą uczyć się, dorastać i rozwijać razem ze swoimi
    koleżankami i kolegami. Biblioteki czy publiczne świetlice mogą być dobrym rozwiązaniem, jeśli chcesz prowadzić klub
    w godzinach pozaszkolnych lub w weekendy.</p>

<p>Ważne jest by kontaktować się bezpośrednio z osobą zarządzającą danym miejscem (np. dyrektorem szkoły) i starać się
    spotkać z nią, by porozmawiać w cztery oczy. Weź ze sobą wszelkie potrzebne materiały i wytłumacz czym jest Klub
    Kodowania. Następnie możesz zaproponować konkretny dzień i godzinę, kiedy będą odbywały się zajęcia w klubie. Na
    koniec zarejestruj swój klub na tej stronie i pobierz materiały z Githuba.</p>


<h3>
    <a name="prowadzenie-klubu" class="anchor" href="#prowadzenie-klubu"></a>
    Prowadzenie klubu
</h3>

<p><strong>Porady dotyczące prowadzenia klubu</strong></p>
<ul>
    <li>Każde spotkanie w Klubie Kodowania trwa godzinę i odbywa się raz w tygodniu.</li>
    <li>Potrzebne będą wydrukowane i zszyte instrukcje do projektów dla każdego dziecka lub pary dzieci.</li>
    <li>Przećwicz projekt przed wykonaniem go na zajęciach - łatwiej ci będzie odpowiadać na pytania dzieci.</li>
    <li>Weź pod uwagę czas dojazdu.</li>
    <li>Pod żadnym pozorem nie wolno ci pobierać opłat za zajęcia. Code Club jest darmowy dla wszystkich.</li>
</ul>

<p><strong>Tworzenie środowiska sprzyjającego nauce</strong></p>

<p>Jeśli nie robiłeś/aś tego wcześniej, praca z dziećmi może wydawać się zniechęcająca. Bez obaw! Podążaj za tymi
    prostymi radami, a nauczysz się prowadzić wspaniały klub w mgnieniu oka.</p>

<p><strong>Wprowadź zasady</strong></p>

<p>Aby prowadzić świetny Klub Kodowania należy pamiętać o wprowadzeniu zasad i ścisłym trzymaniu się ich. Będzie ci
    prościej przekazywać wiedzę, a dzieciom uczyć się, jeśli będą one wiedzieć co mają robić i czego się spodziewać.
    Zanim poprowadzisz pierwsze zajęcia zastanów się więc nad kilkoma kwestiami:</p>

<ul>
    <li>Co mają zrobić dzieci kiedy wejdą do sali po raz pierwszy?</li>
    <li>Powinny usiąść i w ciszy czekać na pozostałe dzieci i dalsze polecenia? Czy powinny włączyć komputery i od razu
        zacząć pracę?
    </li>
    <li>Co powinno zrobić dziecko, które utknie na jednym z zadań?</li>
    <li>Czy powinno podnieść rękę i poczekać aż podejdziesz?</li>
    <li>Czy nie będzie to kłopotliwe, kiedy cię zawoła przez całą salę?</li>
    <li>Zdecyduj co chciałbyś/chciałabyś, aby robiły i jasno wytłumacz to na początku każdych zajęć.</li>
    <li>Jak zdobędziesz uwagę całej grupy?</li>
    <li>W większości szkół już jest stosowana jedna z form (np. podnoszenie ręki, odliczanie od 5, klaskanie). Zapytaj
        nauczyciela w twojej szkole i użyj tej samej formy lub wymyśl własną!
    </li>
</ul>

<p>Daj znać dzieciom, kiedy minie połowa zajęć i ponownie na pięć minut przed końcem. W ten sposób będą wiedziały ile
    czasu zostało im do skończenia projektu.</p>

<p>Dobrym pomysłem może być zakończenie pracy pięć lub dziesięć minut przed końcem, aby z powrotem zebrać uwagę całej
    grupy. Możesz poprosić dzieci, by zapisały swoje projekty i wyłączyły komputery, a następnie porozmawiać z nimi o
    tym, czego się dzisiaj nauczyły. Co było dla nich najzabawniejsze? Proste? Trudne? Jak rozwiązały problemy, na które
    natrafiły? Jest to też dobry czas by podziękować im za ich ciężką pracę i być może wspomnieć o kilku z nich, którzy
    według ciebie pracowali wyjątkowo pieczołowicie.</p>

<p><strong>Dobra atmosfera</strong></p>

<p>Dzieci najlepiej uczą się w spokojnej i pozytywnej atmosferze, gdzie ich wysiłki są zauważane i doceniane. Oto kilka
    wskazówek, które pomogą ci w zbudowaniu takiej atmosfery w klubie:</p>

<ul>
    <li>Do dzieci zawsze zwracaj się uprzejmie spokojnym tonem, ale nie pozbawionym entuzjazmu.</li>
    <li>Nie krytykuj ich ani nie podnoś głosu.</li>
    <li>Zachowuj się w taki sposób, jakiego oczekujesz od nich. Zarażaj dzieci pozytywnym nastawieniem!</li>
    <li>Niektóre szkoły mają swój system nagród. Sprawdź, czy możesz użyć systemu ze szkoły, w której prowadzisz klub.
        Jeśli tak - nagradzaj dzieci za ich wysiłek i dobre zachowanie kiedy uznasz to za stosowne.
    </li>
    <li>Staraj się skupić raczej na dobrym niż złym zachowaniu. Często chwal dzieci (na głos!), które robią to co
        trzeba. Jeżeli któreś z dzieci nie robi tego, czego od niego oczekujesz, wtedy cicho przypomnij mu co powinno
        robić. W sali zawsze powinien być lokalny nauczyciel, by pomóc ci poradzić sobie z dziećmi, które przeszkadzają
        w zajęciach.
    </li>
    <li>Zapytaj nauczyciela, czy certyfikaty z Klubu Kodowania mogą zostać rozdane podczas uroczystego apelu. Dzięki
        temu osiągnięcia dzieci z klubu zostaną przedstawione całej społeczności szkolnej.
    </li>
</ul>

<p><strong>Indywidualizacja nauczania</strong></p>

<p>Indywidualizacja nauczania polega na przystosowaniu lekcji w taki sposób, by odpowiadały różnym potrzebom dzieci w
    grupie. Wykonując poniższe zalecenia sprawisz, że wszystkie dzieci będą uczyć się w Klubie Kodowania z równym
    zadowoleniem.</p>

<p>Zapytaj nauczyciela, czy w grupie są jakieś dzieci ze specjalnymi potrzebami edukacyjnymi. Dowiedz się, co możesz
    zrobić by pomóc im w czasie zajęć.</p>

<p>Dowiedz się też, czy są w grupie dzieci, dla których język polski jest językiem dodatkowym. Wykonywanie poleceń
    zapisanych w materiałach w języku polskim może wymagać poświęcenia im dodatkowej uwagi i czasu. Możesz rozważyć
    sadzanie takich dzieci w parze z dziećmi, którym czytanie w języku polskim nie sprawia problemu.</p>

<p>Pamiętaj, że dzieci posiadają rozmaite umiejętności i uczą się w różnym tempie. Zachowaj cierpliwość i daj im czas na
    rozwiązanie problemów na swój sposób. Jeżeli w grupie znajdzie się dziecko, które często ma problemy z wykonywanymi
    zadaniami, może warto usadzić je na jakiś czas w parze z innym dzieckiem, które lepiej daje sobie radę.</p>

<p>Większośc projektów kończy się "Wyzwaniami". Są idealne dla bardziej uzdolnionych dzieci, niemniej jednak wszystkie
    dzieci powinny być zachęcane do podjęcia tych wyzwań kiedy tylko skończą pracę nad głównymi zadaniami.</p>


<h3>
    <a name="jak-znalezc-wolontariusza" class="anchor" href="#jak-znalezc-wolontariusza"></a>
    Jak znaleźć wolontariusza?
</h3>

<p>Jeśli zarządzasz miejscem odpowiednim do prowadzenia Klubu Kodowania (np. szkołą, biblioteką, domem kultury), ale nie
    czujesz się na siłach by samemu podjąć się prowadzenia zajęć, powinieneś/powinnaś znaleźć wolontariusza.</p>

<p>Porozmawiaj ze znajomymi. Napisz maila albo list do rodziców lub do lokalnej prasy. Użyj Twittera, Facebooka, forów
    internetorych lub czegokolwiek, co przyjdzie ci do głowy.</p>

<p>Twoje zadanie to spotkać się z wolontariuszem i ustalić, jak pociągnąć temat dalej. Wyznaczcie dzień tygodnia i
    godzinę zajęć.</p>

<p>Następnie zajmij się reklamą swojego klubu!</p>

<p>Pamiętaj, że Klub Kodowania zawsze powinien być darmowy! To jedna z podstawowych zasad, dostarczamy wszystkie
    materiały i pomoce za darmo, powinieneś/powinnaś więc postępować tak samo.</p>

<p><strong>Działaj zgodnie z prawem</strong></p>

<p>Upewnij się, że działasz zgodnie z polskim prawem - to bardzo ważne. Być może wymagany będzie dokument zezwalający na
    pracę z dziećmi. Sprawdź też kwestie związane z ubezpieczeniem. Nikomu nie życzymy, aby działalność w ramach Code
    Club powodowała jakiekolwiek problemy związane z łamaniem prawa! Przeczytaj też regulamin Code Club World (ang.)</p>